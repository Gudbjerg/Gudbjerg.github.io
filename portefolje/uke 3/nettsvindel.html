<!DOCTYPE html>
<html lang="no" dir="ltr">
  <head>
    <link rel="stylesheet" href="nettsvindel.css">
    <meta charset="utf-8">
    <title>Nettsvindel</title>
  </head>
  <body>
    <main>
      <h1>Forskjellige former for svindel</h1>
      <p>
        Svindel på nettet opptrer i mange former, men det handler nesten alltid om det samme: Å få tak i pengene dine!
      </p>
      <br>
      <p>Det finnes ingen grenser for IT-svindlernes oppfinnsomhet. De bruker e-poster, sms-er, sosiale medier og telefonsamtaler til å lokke personlige opplysninger ut av deg. Og de fortsetter å finne nye veier når de gamle triksene blir for åpenlyse.</p>
      <br>
      <h2>Her er de vanligste former for svindel</h2>
      <h3>E-poster (phishing) og sms (smishing)</h3>
      <p>Du får en e-post eller en sms som ved første øyekast ser ut til å komme fra din egen bank, Nets, skatteetaten eller en annen troverdig avsender. Meldingen handler som regel om et problem med kontoen din eller med et kort, om at du får penger tilbake på skatten eller har en pakke som ikke er hentet. Hvis du trykker på lenken i meldingen, kommer du inn på en falsk hjemmeside der svindleren vil prøve å lokke personlige opplysninger ut av deg.</p>
      <br>
      <h3>Oppringing med falsk kundestøtte (vishing)</h3>
      <p>Du blir kontaktet av en person som hevder å komme fra et IT-støtteteam fra f.eks. Microsoft. Personen vil forsøke å få deg til å oppgi brukernavnet og passordet til datamaskinen din, slik at vedkommende kan hjelpe deg med et IT-problem. I noen tilfeller vil personen også be om kortopplysninger eller om å få lov til å logge seg på datamaskinen din eller nettbanken. </p>
      <br>
      <h3>Skadelig programvare</h3>
      <p>Skadelig programvare er små programmer som blir installert på datamaskiner, mobilen eller nettbrettet uten du er klar over det. Du kan få skadelig programvare fra en lenke hvis du har lastet ned et ukjent program eller gjennom en infisert fil. Noen former for skadelig programvare kan spionere på atferden og snappe opp personlige opplysninger. Andre former legger en "usynlig" side over påloggingssiden til nettbanken din og kopierer dine innloggingsopplysninger.</p>
      <br>
      <h3>Ransomware</h3>
      <p>Ransomware er en nyere variant av skadelig programvare som blir stadig mer utbredt. Ransomware sperrer tilgangen til noen av filene dine eller til hele harddisken, inntil du betaler løsepenger til svindlerne. Derfor er det viktig at du tar sikkerhetskopi jevnlig og sørger for å oppbevare sikkerhetskopiene offline og i sikre omgivelser.</p>
      <br>
      <h3>Nigeriabrev</h3>
      <p>Nigeriabrev og Nigeria-e-poster inneholder en mer eller mindre fantasifull historie som skal få deg til å overføre penger til en fremmed persons konto. Det er en person som har et akutt behov for pengene, og du blir som regel lovet en god betaling etterpå som takk.</p>


    </main>

  </body>
</html>
